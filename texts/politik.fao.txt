Sambandsflokkurin var klárur at víkja frá egnum grundprinsippum og lækka ríkisveitingina úr Danmark. 

Men ætlaði blokkniðurskurðurin var so mikið stórur, at fíggjarliga hekk tað ikki saman, sigur Bárður á Steig Nielsen, formaður í Sambandsflokkinum.

Formaðurin í Sambandsflokkinum letur annars væl at samráðingunum, men heldur, at tað, sum lá á borðinum, hekk ikki fíggjarliga saman.



Í dag veittraði Merkið, nú nýggi bygningurin hjá Sjóvinnustýrinum var reistur.

Tað skrivar Sjóvinnustýrið á sínum Facebook-vanga.

Boðið varð til reisigildi í dag, og næstu tíðina fer arbeiðið at gera bygningin lidnan. Hetta fer í mestan mun at fara fram innandura.

Tað er Búsetur, sum byggir, og Zeta Arkitektar hava teknað bygningin, sum hevur skap sum ein tríhyrningur, ið skal ímynda gronina á einum skipi.

Sjóvinnustýrið skrivar, at byggingin hevur higartil gingið væl, og at ætlanin er at taka bygningin í nýtslu í september komandi ár.

Tað var í 2018, at avgerð varð tikin um at byggja Sjóvinnustýrinum nýggjan kontórbygning í Vágum. Síðani varð farið undir at finna grundøki og fyrireika verkætlanina. Arbeiðið varð loksins boðið út í februar 2021.

Sáttmáli bleiv undirskrivaður millum Landsverk og Búsetur tann 14. juni í 2021, og fyrsta flagið varð loyst tann 30. november sama ár.

Bygningurin verður um 800 fermetrar til støddar í tveimum hæddum.

Heildararbeiðstøkusáttmálin ljóðar upp á umleið 23,8 milliónir krónur, skrivar Sjóvinnustýrið.
